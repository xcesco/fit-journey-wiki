# Supinazione

Con supinazione dell’**avambraccio** si indica il movimento extrarotatorio che, a gomito flesso, rivolge il palmo della
mano
verso l’alto.

Con supinazione del **piede**, invece, si indica il movimento extrarotatorio che compie il piede durante la fase di
spinta.

Il movimento opposto a quello di supinazione è chiamato pronazione.

I movimenti di prono-supinazione del piede, che avvengono attorno all’asse dell’articolazione subtalare, concorrono al
mantenimento della stabilità, adattando il piede alle irregolarità del suolo e ai piccoli spostamenti del baricentro
corporeo.

```text
Coloro che durante la corsa toccano
 il suolo con la parte esterna del
  piede sono definiti ipersupinatori.
```

Seppur rari, alcuni soggetti definiti **ipersupinatori** o **sottopronatori**, durante la corsa, toccano il suolo con la
parte
esterna del piede e non compiono il movimento di pronazione necessario ad assorbire l’impatto.

L’ipersupinazione si distingue abbastanza facilmente osservando l’usura della suola delle **scarpe**. Quando questa è
consumata in modo particolare lungo il bordo laterale esterno del retropiede è indice di eccessiva supinazione.

In questi casi, è consigliabile utilizzare una calzatura neutra, molto ben ammortizzata.

## Riferimenti
- [](http://www.trainingpedia.it/glossario/s/supinazione)