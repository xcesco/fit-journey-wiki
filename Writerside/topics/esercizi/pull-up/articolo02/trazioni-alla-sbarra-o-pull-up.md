# Trazioni alla sbarra o pull up

![pullup-02.png](pullup-02.png)

## Cosa è una trazione alla sbarra?

La trazione (o Pull Up) è uno degli **esercizi alla sbarra** più diffusi e sta ad indicare un particolare esercizio a
corpo libero (body weight) che consiste nel tirare (trazionare) verso l’alto il proprio corpo (attaccato con le mani
alla sbarra).
I tipi di trazioni più diffusi sono:

- Pull ups (a presa prona, con i pollici rivolti verso l’interno)
- Chin ups (a presa supina o inversa, con i pollici rivolti verso l’esterno)

Il Pull Up è forse l’esercizio che più rappresenta il mondo del Calisthenics essendo un fondamentale della forza di
Tirata.

## Muscoli coinvolti durante le trazioni alla sbarra

I Pull Ups tradizionali si basano sulla forza della parte superiore del corpo senza l’ausilio di oscillazioni (o
kipping) come avviene in altre discipline come il Crossfit. È proprio per questo motivo che i muscoli coinvolti sono
davvero tanti.
Ma andiamo un pochino di più nel dettaglio…

Trazioni alla sbarra muscoli coinvolti:

* Gran dorsale
* Gran pettorale
* Grande rotondo
* Deltoide
* Tricipite brachiale
* Bicipite brachiale
* Sottoscapolare
* Piccolo rotondo
* Sottospinato
* Bicipite brachiale
* Brachiale
* Brachioradiale
* Pronatore rotondo
* Piccolo pettorale
* Gran dentato
* Romboidi

![pullup-02-01.png](pullup-02-01.png)

Differenza muscoli coinvolti Pull Up vs Chin Up

![pullup-02-02.png](pullup-02-02.png)

A livello osseo vengono coinvolti:

* Omero
* Radio
* Ulna
* Scapola

## Trazioni alla sbarra come iniziare: propedeutiche

Come iniziare a fare queste benedette trazioni alla sbarra? Probabilmente l’ostacolo più difficile da superare è quello
di passare da 0 a 1 Pull Up o Chin Up.

Ma non perdere la fiducia perché sto per elencarti le propedeutiche da seguire per riuscire a fare le trazioni alla
barra.

* [Trazioni orizzontali](australian-pull-up.md) alla sbarra bassa o al TRX (australian pull up): obiettivo finale 10/20
  ripetizioni per 3/4
  serie.
* Tenuta isometrica (dead hang): ti appendi alla sbarra e mantieni la posizione in sospensione (piedi staccati da
  terra).
  Obiettivo finale 60 secondi per 3/4 serie.
* Tenuta isometrica con il mento sopra la sbarra (pull up hold o chin up hold): effettua un salto oppure aiutati con una
  sedia e porta il mento sopra la sbarra, mantieni questa posizione contraendo core, glutei e quadricipiti. Obiettivo
  finale 30/60 secondi per 3/4 serie.
* Trazioni alla sbarra negative (pull up negativo o chin up negativo): effettua un salto oppure aiutati con una sedia e
  porta il mento sopra la sbarra, mantieni la posizione isometrica per circa un secondo e poi lentamente controlla la
  discesa (fase negativa o eccentrica). Obiettivo finale 10 ripetizioni per 3/4 serie.

Solo dopo aver padroneggiato le propedeutiche puoi passare al livello successivo, ovvero le trazioni alla sbarra con
elastico (loop band).

Vuoi passare al livello successivo ma non possiedi un elastico? Ho selezionato le migliori loop bands che fanno proprio
al caso tuo.
Video sollevamento alla sbarra con loop band

## Come fare le trazioni alla sbarra

Ecco alcune indicazioni utili per eseguire le trazioni alla sbarra in maniera perfetta

- Altezza sbarra: l’altezza dovrebbe essere tale da consentirti di appenderti senza che i piedi tocchino terra
- Larghezza presa: per i Pull Up la larghezza dovrebbe essere circa quella delle spalle, invece per i Chin Up poco più
  stretta
- Dorso contratto e scapole addotte
- Hollow position: mantieni la posizione di hollow position per tutta la durata della trazione
- Gambe e piedi uniti: mantieni sia le gambe che i piedi uniti per tutta la durata della trazione
- Glutei contratti
- Sguardo in avanti: lo sguardo deve essere mantenuto in avanti per tutta la durata della trazione
- Fase negativa lenta: la fase negativa deve essere lenta e controllata per evitare problemi alle articolazioni

## Come fare il Pull Up perfetto

<video mini-player="true"  src="https://youtu.be/VcHRr2gI2ec"/>

<video mini-player="true"  src="https://youtu.be/C7c2rVBHmlo"/>



## Errori
Viviamo nell’era di Instagram strapieno di fitness influencer o aspiranti tali, dove tutti sono atleti e super esperti.

Molti video che vengono caricati e tantissimi consigli che vengono dati tutti i giorni sono veramente pessimi, quindi la
probabilità di vedere esecuzioni pessime di esercizi è veramente alta.

È proprio per questo motivo che ho deciso di elencarti gli errori più comuni che ci commettono durante l’esecuzione dei
Pull Ups o dei Chin Ups:

- Iperestensione del collo
- Mancato utilizzo della magnesite, quindi meno grip 
- “Gobba”
- Movimento di trazione non lineare
- Mezze ripetizioni
- Spalle e dorso non attivi nella posizione di dead hang
- Oscillazioni (o kipping)
- Bacino non retroverso
- Piedi incrociati
- Poca pausa tra una serie e l’altra

## Video degli errori che si commettono durante l’esecuzione delle trazioni by Daniel Vadnal

<video mini-player="true"  src="https://youtu.be/41qKXc7TFbo"/>

## Come aumentare il numero di ripetizioni di trazioni alla sbarra

### Strategia 1
Ti stai approcciando per le prime volta alla sbarra e non riesci ad eseguire un numero significativo ripetizioni?
Tranquillo è un problema frequente…è proprio per questo che il coach Umberto Miletto ha ideato un programma di
allenamento in grado di farti aumentare il numero di ripetizioni delle trazioni.

#### Ok…ma come procedo?

L’allenamento proposto ti permetterà di migliorare in tempi rapidi e di far salire il tuo numero di ripetizioni di
trazioni alla barra. La cosa importante da tenere sempre in considerazione è quella di controllare sempre la tecnica
dell’esercizio ed evitare forme di esecuzione pessime.

La strategia adottata punta su un **alto volume di ripetizioni** in un determinato periodo di tempo.

Iniziamo...

- Dopo esserti riscaldato per bene (circa 15/20 minuti) appenditi alla sbarra ed esegui il maggior numero di trazioni
possibili, in modo tale da calcolare il tuo massimale giornaliero (ad esempio 8).
- Una volta calcolato il massimale dividilo per due (nel nostro caso abbiamo: 8 : 2 = 4). Questo è il numero con cui
dovrai iniziare ad allenarmi nei prossimi 30 minuti.
- Quindi si parte con 4, ti riposi per 30/50 secondi (il recupero in questo caso è molto soggettivo) e poi riprendi a fare
le trazioni.
- Quando non riuscirai più a farne 4 allora comincia a ridurre in maniera graduale, passando quindi a 3, 2 ed infine ad 1.

Ricapitolando l’obbiettivo del programma dell’allenamento è quello di andare a eseguire in 30 minuti il maggior numero
di trazioni alla sbarra partendo dal Massimale : 2.

<video mini-player="true"  src="https://youtu.be/p54raIFArqg"/>


### Strategia 2
**Non riesci ad aumentare il numero di ripetizioni alla sbarra?**

Ecco qui spiegati i **3 metodi per aumentare il numero di pull ups**.

Le 3 diverse metodologie che vedremo hanno come unico obbiettivo quelle di renderti più forte e performante con i Pull
Ups.

Scegli il metodo che più si avvicina al tuo livello di preparazione atletica.

1. Incremento progressivo (indicato a chi riesce a fare correttamente almeno 8/15 ripetizioni):
    - Verifica il tuo numero massimo di ripetizioni
    - Sottrai 4-5 ripetizioni ed aggiungi un sovraccarico di 5 Kg
    - Ogni settimana aumenta di 1-2 ripetizioni finché non riesci a raggiungere il tuo massimale 
    - Raggiunto il tuo massimale aggiungi un ulteriore sovraccarico di 5 Kg e ricomincia.
2. Progressione con micro-carico (indicato a chi riesce a fare poche ripetizioni: da 1 a 5 ripetizioni)
    - Verifica il tuo numero massimo di ripetizioni
    - Aggiungi un sovraccarico di 1 Kg e prova a raggiungere nuovamente il tuo massimale
    - Continua finché non raggiungerai correttamente il tuo massimale
    - Raggiunto il tuo massimale aggiungi 1 Kg (fino ad arrivare ad una zavorra massima di 5 Kg) e ricomincia.
3. Progressione a carico fisso (indicato a chi riesce a fare dalle 5 alle 10 ripetizioni)
    - Verifica il tuo numero massimo di ripetizioni
    - Sottrai 3-4 ripetizioni ed aggiungi un sovraccarico di 5 Kg
    - Dopo una settimana togli la zavorra e aggiungi due ripetizioni (rispetto allo step precedente)
    - Dopo una settimana aggiungi un sovraccarico di 5 Kg e sottrai una ripetizione (rispetto allo step precedente)
    - Continua alterando le fasi zavorrate e libere aumentando ogni settimana il numero di ripetizioni in maniera graduale

Scegli il giubbotto zavorrato che è più adatto alle tue esigenze e metti in pratica questi insegnamenti.

<video mini-player="true"  src="https://youtu.be/WqijHnmP9IE"/>

## Allenamento endurance
Se il tuo obiettivo è quello di migliorare il numero di trazioni o sei appassionato di circuiti di endurance allora
questo **allenamento alla sbarra** è quello che fa per te.

È una routine a circuito basata solo sulle trazioni da inserire nel giorno in cui vuoi migliorare questo movimento.

Il volume che si raggiunge grazie a questa routine di allenamento alla sbarra è di **240 ripetizioni**, ma nessuno vieta di
adattare l’allenamento in base al tuo livello di forza, dimezzando magari il numero di ripetizioni.

### Start...

  * 20 Pull Up
  * Rest 2′
  * 15 Pull Up
  * Rest 2′
  * 15 Pull Up
  * Rest 1′
  * 3×10 Pull Up (rest 1′)
  Ripeti il circuito per 3 volte

**Video allenamento alla sbarra con 240 ripetizioni**

<video mini-player="true"  src="https://youtu.be/tHPpNAijEWQ"/>

## Pull Up Challenge by Funk Roberts
Se il tuo obiettivo è quello di aumentare il numero di ripetizioni alla sbarra e allo stesso tempo massa muscolare e
performance allo non devi assolutamente perderti questo strepitoso pull up challenge by Funk Roberts.

## Trazioni sbarra: le varianti più diffuse
È buona norma dare nuovi stimoli al proprio corpo variando esercizi, serie e ripetizioni. Esistono decine e decine di
varianti dei Pull Ups e dei Chin Ups, ma sono poche quelle che ti serviranno nella fase iniziale di questo lungo
percorso:

- Trazioni al petto
- Trazioni a squadra o L-Sit Pull Up
- Commando pull up
- Trazioni a presa neutra
- Trazioni ad un braccio (OAP)
- 
**Video alcune varianti trazioni by Project Invictus**:

<video mini-player="true"  src="https://youtu.be/0kp-CunUtnc"/>

Se vuoi scoprire altre tipologie di Pull Up leggi questo articolo: 20 Tipologie di Pull Up by Showtimegp
20 Tipologie di Pull Up by Showtimegp

## Oltre 10 esercizi per migliorare Pull Up e Chin Up
Non riesci a progredire nelle trazioni?

Le strategie che ti ho suggerito sopra non ti stanno portando grandi risultati?

Vuoi variare gli stimoli dei tuoi allenamenti con nuovi esercizi ma non ne conosci di nuovi?

Nessun problema perché ho la soluzione ai tuoi problemi. Ho ritenuto opportuno allegare un ulteriore video tutorial
contenente oltre 10 esercizi e progressioni che ti aiuteranno a migliorare sia la qualità che il numero di ripetizioni
di pull up e chin up.

<video mini-player="true"  src="https://youtu.be/fslLktL51AY"/>


### Trazioni tutti i giorni?
Per chi è alle prime armi si deve allenare alla sbarra almeno due volte alla settimana, le persone con un livello
atletico più alto possono eseguire tranquillamente le trazioni tutti i giorni.

Se non riesci ad effettuare neanche una trazione allora ti ci vorrà del tempo per centrare il tuo obiettivo, mediamente
6/12 mesi (dipende dal soggetto, dalla mobilità, dalla forza e tanti altri fattori).

## Riferimenti

- [](https://www.barbrothers.it/esercizi/esercizi-dorsali/trazioni-alla-sbarra/)